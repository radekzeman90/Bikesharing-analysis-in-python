# Analýza bikesharingu v Edinburghu - Python (pandas)

Projekt v tomto repozitáři je jedním ze dvou výstupů kurzu datové analýzy od společnosti Engeto, který jsem absolvoval mezi zářím 2021 a lednem 2022. Kód je psán v jazyce Python. Jedná se o analýzu projektu bikesharingu v Edinburgu. Tato analýza čerpá data z databáze výpůjček analyzovaného projektu (stanice, kde bylo kolo půjčeno a vráceno spolu i časovým záznamem, zeměpisné souřadnice stanic) a z databáze počasí v Edinburgu (teplota, srážky, vítr, vlhkost atd. měřeny v 3hodinových intervalech).  Výstupy mají grafickou, popř. tabulkovou podobu a jsou v zásadě tyto:

- Identifikace stanic bikesharingu, které jsou aktivní/neaktivní, nejvytíženější, s nejvíce přebývajícími/chybějícími koly.
- Určení vzdálenosti mezi stanicemi.
- Průměrná doba výpůjčky a grafické zobrazení počtu výpůjček podle doby vypůjčení.
- Zobrazení vývoje počtu výpůjček ve sledovaném období.
- Určení faktorů ovlivňující půjčování kol, např. počasí.
- Zodpovězení otázky, zda si lidé půjčují kola více o víkendu nebo v pracovním týdnu.

Projekt je psán v Jupyter notebooku a jeho výstupy jsou viditelné i bez spuštění kódu.
